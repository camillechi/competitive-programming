<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/TR/xhtml1/strict"><head><!-- base href="http://correttore.olimpiadi-informatica.it/AoltevWeb/testImage/365/" --><meta http-equiv="Content-Type" content="text/html; charset=UTF-8">
<title>Torero Escamillo</title></head><body><h4>Selezioni regionali 2007</h4><h1>Torero Escamillo
	(<samp>torero</samp>)</h1><h2>
  Difficoltà D = 2 (tempo limite 1 sec).
  </h2><h3>Descrizione del problema</h3><p>
      Il celebre torero Escamillo deve indossare il proprio costume
      prima di entrare nell'arena. Egli è costretto a rispettare un
      dato numero di precedenze, indossando certi indumenti prima di
      altri, mentre alcuni indumenti possono essere liberamente
      indossati in un ordine qualsiasi. Per esempio, le "medias"
      (calze) vanno indossate prima delle "zapatillas" (scarpe), ma
      non vi è alcun vincolo sull'ordine con cui indossare la
      "chaquetilla" (giacca) e la "montera" (cappello). Il costume di
      Escamillo è particolarmente raffinato ed elaborato e si compone
      di <var>N</var> indumenti. Sfortunatamente, Carmen non ha ancora
      consegnato uno degli <var>N</var> indumenti necessari alla
      vestizione di Escamillo.  Aiutalo a vestirsi il più possibile,
      calcolando il massimo numero di indumenti che può indossare in
      attesa che Carmen gli consegni l'indumento mancante.
    </p><h3>Dati di input</h3><p>
      Il file <samp>input.txt</samp> contiene nella prima riga una
      tripla di interi, separati da uno spazio: l'intero
      positivo <var>N</var> che indica il numero di indumenti per la
      vestizione di Escamillo, dove gli indumenti sono numerati da 1
      a <var>N</var>; l'intero positivo
      <var>M</var> che indica il numero di precedenze tra coppie di
      indumenti da rispettare durante la vestizione;
      l'intero <var>Q</var>, compreso tra 1 e <var>N</var>, che indica
      l'indumento non ancora consegnato da Carmen. Ognuna delle
      successive <var>M</var> righe contiene una coppia di interi,
      compresi tra 1 e <var>N</var>, separati da uno spazio. Tale
      coppia di interi <var>I</var> e <var>J</var> rappresenta la
      precedenza in cui l'indumento numero
      <var>I</var> deve essere indossato prima dell'indumento numero
      <var>J</var>.
    </p><h3>Dati di output</h3><p>
      Il file <samp>output.txt</samp> è composto da una riga
      contenente un solo intero, che rappresenta il massimo numero di
      indumenti che Escamillo riesce a indossare in attesa
      dell'indumento
      <var>Q</var> che Carmen deve ancora consegnargli.
    </p><h3>Assunzioni</h3><ul><li> <var>1 &lt; N &lt; 100000</var></li><li> <var>1 &lt; M &lt; 100000</var></li><li> <var>1 ≤ Q ≤ N</var></li></ul><h3>Esempi di input/output</h3><p></p><table border="1"><tbody><tr><td style="padding-left: 1em; padding-right: 1em; text-align: center">File <samp>input.txt</samp></td><td style="padding-left: 1em; padding-right: 1em; text-align: center">File <samp>output.txt</samp></td></tr><tr><td style="padding: 1em" valign="top"><pre>4 5 3
1 3
1 4
3 2
3 4
4 2
      </pre></td><td style="padding: 1em" valign="top"><pre>1
      </pre></td></tr></tbody></table><br><br><h3>Nota/e</h3><ul><li>Un programma che restituisce sempre lo stesso valore,
      indipendentemente dai dati in <samp>input.txt</samp>, non
      totalizza alcun punteggio rilevante.</li></ul>
</body></html>