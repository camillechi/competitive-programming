<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html xmlns="http://www.w3.org/TR/xhtml1/strict"><head><!-- base href="http://correttore.olimpiadi-informatica.it/AoltevWeb/testImage/351/" --><meta http-equiv="Content-Type" content="text/html; charset=UTF-8">
<title>Le pesate di Bilancino</title></head><body><h4>Selezioni regionali 2006</h4><h1>Le pesate di Bilancino
	(<samp>bilancino</samp>)</h1><h2>
  Difficoltà D = 3.
  </h2><h3>Descrizione del problema</h3><p> Bilancino è un bambino con una passione maniacale, quella
di mettere gli oggetti in ordine crescente di peso. I suoi genitori
posseggono un'antica e rara bilancia con due bracci uguali: posti due
oggetti, uno per braccio, la bilancia permette di stabilire quale dei
due oggetti è più pesante, ma non permette di trovarne
il peso assoluto.
</p><p>
Oggi Bilancino vuole mettere in ordine crescente di peso 
<var>N</var> oggetti e, a tale scopo, ha già effettuato una
serie di <var>M</var> pesate,
trascrivendone i risultati. Infatti, numerati tali oggetti
da 1 a <var>N</var>, egli ha pesato <var>M</var> coppie di oggetti
distinti <var>x</var> e <var>y</var>, dove <var>1 ≤ x</var>,
<var>y ≤ N</var>, scrivendo i due interi <var>x</var> e
<var>y</var> in quest'ordine su una riga per indicare che <var>x</var>
è più leggero di <var>y</var> e, invece, scrivendo
<var>y</var> e <var>x</var> in quest'ordine per indicare che
<var>y</var> è più leggero di <var>x</var>.  Da notare
che non esistono due oggetti con lo stesso peso (siano essi stati
pesati o meno da Bilancino) e che la stessa coppia di oggetti non
può essere pesata più di una volta.
</p><p>
Esaminate le <var>M</var> pesate finora eseguite da Bilancino e
aiutatelo a decidere quale, tra le seguenti alternative, consente di
stabilire l'ordine crescente di peso tra gli <var>N</var> oggetti:
</p><ul>
<li>le <var>M</var> pesate sono sufficienti;</li>
<li>è necessaria un'ulteriore pesata;</li>
<li>sono necessarie due o più pesate.</li>
</ul>
<p></p><h3>Dati di input</h3><p>Il file <samp>input.txt</samp> è composto da <var>M+1</var>
righe.
</p><p>La prima riga contiene due interi positivi separati da uno spazio:
il primo intero rappresenta il numero <var>N</var> di oggetti da
ordinare in base al peso mentre il secondo intero rappresenta il
numero <var>M</var> di pesate effettuate da Bilancino.
</p><p>
Le successive <var>M</var> righe contengono coppie di interi positivi: la
<var>j</var>-esima di tali righe è composta da due interi
distinti <var>a</var> e <var>b</var> separati da uno spazio, a
rappresentare la <var>j</var>-esima pesata effettuata da Bilancino, in
cui egli scopre che l'oggetto <var>a</var> è più leggero
dell'oggetto <var>b</var> (dove <var>1 ≤ j ≤ M</var> e <var>1
≤ a, b ≤N</var>). Da notare che la stessa pesata non può
apparire in più di una riga.
</p><h3>Dati di output</h3><p>
Il file <samp>output.txt</samp> è composto da una riga
contenente un solo intero come dalla seguente tabella.<br><br> 
0 : nessuna ulteriore pesata è necessaria per stabilire
l'ordine crescente di tutti gli oggetti.<br><br> 
1 : serve e basta un'ulteriore pesata per stabilire l'ordine 
crescente di tutti gli oggetti.<br><br> 
2 : due o più pesate sono ulteriormente necessarie per stabilire
l'ordine crescente di tutti gli oggetti.<br><br>
</p><h3>Assunzioni</h3><ul><li> <var>1 &lt; N &lt; 100</var></li><li> <var>1 ≤ M ≤ N(N-1)/2</var></li><li> I dati in <samp>input.txt</samp> garantiscono sempre che esiste
almeno un ordinamento degli oggetti compatibile con tutte le pesate
trascritte da Bilancino.</li></ul><h3>Esempi di input/output</h3><p></p><table border="1"><tbody><tr><td style="padding-left: 1em; padding-right: 1em; text-align: center">File <samp>input.txt</samp></td><td style="padding-left: 1em; padding-right: 1em; text-align: center">File <samp>output.txt</samp></td></tr><tr><td style="padding: 1em" valign="top"><pre>3 2
1 2
3 1
</pre></td><td style="padding: 1em" valign="top"><pre>0
</pre></td></tr></tbody></table><br><br><table border="1"><tbody><tr><td style="padding-left: 1em; padding-right: 1em; text-align: center">File <samp>input.txt</samp></td><td style="padding-left: 1em; padding-right: 1em; text-align: center">File <samp>output.txt</samp></td></tr><tr><td style="padding: 1em" valign="top"><pre>4 4
2 3
1 4
1 3
2 1
</pre></td><td style="padding: 1em" valign="top"><pre>1
</pre></td></tr></tbody></table><br><br><table border="1"><tbody><tr><td style="padding-left: 1em; padding-right: 1em; text-align: center">File <samp>input.txt</samp></td><td style="padding-left: 1em; padding-right: 1em; text-align: center">File <samp>output.txt</samp></td></tr><tr><td style="padding: 1em" valign="top"><pre>4 3
2 3
1 4
2 1
</pre></td><td style="padding: 1em" valign="top"><pre>2
</pre></td></tr></tbody></table><br><br><h3>Nota/e</h3><ul><li>Un programma che restituisce sempre lo stesso valore,
indipendentemente dai dati in <samp>input.txt</samp>, non totalizza
alcun punteggio rilevante.</li><li>Attenzione se usate la piattaforma di sviluppo software basata sul
compilatore Turbo Pascal e sul sistema operativo Windows: visto che i
vostri programmi potrebbero essere valutati in una piattaforma diversa
dalla vostra, avete garanzia di uniformità di comportamenti
soltanto se utilizzate <em>sempre</em> il tipo <samp>LongInt</samp> al
posto del tipo <samp>Integer</samp> (quest'ultimo permette di
rappresentare gli interi nell'intervallo [-32768...32767]
mentre <samp>LongInt</samp> ne permette la rappresentazione in
[-2147483648...2147483647]).</li></ul>
</body></html>